پروژه پایانی

در دنیای امروزی که همه چیز با سرعتی بی سابقه در حال پیشرفت است، تمامی افراد جامعه می کوشند تا با کمترین زمان و هزینه، بیشترین کار ممکن
را انجام دهند. یکی از مواقعی که انسان به شدت درگیر زمان می شود، مراجعه به پزشک است؛ از یافتن پزشک مناسب و هماهنگی برای نوبت گیری
گرفته تا موارد متعدد دیگر. به همین دلیل، گروهی از پزشکان تصمیم گرفته اند سامانه ای را برای نوبت دهی، نگهداری سوابق بیماران و بسیاری از امور
مرتبط دیگر راه اندازی کنند. اکنون از شما، درخواست دارند تا این سامانه را برای آن ها طراحی کنید.

فاز اول: در این مرحله، هدف ما ثبت و نگهداری دقیق اطلاعات پزشکان است. در این بخش از پروژه، به طراحی یک سامانه پزشکی متمرکز می پردازیم که به هر
کاربر، اعم از پزشکان و مدیران، دسترسی به یک پنل اختصاصی با امکانات و ویژگی های متناسب با نقش و مسئولیت شان را فراهم می کند. این پنل ها
قابلیت ارائه امکانات و ویژگی های ضروری برای هر نقش را دارند.

فاز دوم: هدف ما افزودن خدماتی نظیر رزرو نوبت، نمایش و جستجوی پزشکان بر اساس ویژگی های خاص به پنل های تعریف شده و همچنین ایجاد یک پنل
اختصاصی برای بیماران است.

فاز سوم: یک مکانیزم ویژه برای بهبود خدمات نوبت دهی پیاده سازی کنید. این مکانیزم باید به بیماران کمک کند تا سریع ترین زمان ممکن نوبت بگیرند.
بدین ترتیب، بیمار پس از وارد کردن تخصص و شهر مورد نظر خود، باید بتواند اولین نوبت خالی را در آن شهر برای پزشک با همان تخصص را بیابد.


پنلی که برای پزشکان در نظر گرفته می شود، باید شامل این عناصر اساسی باشد:
ثبت نام، ورود به سامانه، مشاهده سوابق بیمار، ثبت نوبت پزشک، لغو نوبت پزشک، نمایش تاریخچه نوبت ها، نمایش نوبت های لغو شده


پنلی که برای بیماران در نظر گرفته می شود، باید شامل این عناصر اساسی باشد:
ثبت نام، ورود به سامانه، نمایش پزشکان، نمایش مرتب پزشکان، جستجوی پزشک، نوبت گیری، مشاهده تاریخچه نوبت، لغو نوبت، نمایش نوبت های لغو شده، رزرو خودکار نوبت


پنلی که برای مدیریت در نظر گرفته می شود، باید شامل این عناصر اساسی باشد:
نمایش پزشکان، جستجوی پزشک، نمایش پزشک بر اساس تخصص، اضافه کردن شهر، اضافه کردن تخصص، حذف بیمار، حذف پزشک، نمایش بیماران
